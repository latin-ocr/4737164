30

 

rebus ad leges pertinentibuS, quae ante omnium oculos pro-
positae erant.

Alterum signum maioris fidei Aeschinis est, quod, ut per
superiorem, ita per hanc totam argumentationem summissa
quadam et leni oratione utitur, ut nihil aliud, nisi docere, velle
videatur. Atque ipse Schaeferus ¹) praedicat, in tota orationis
parte, quae in controversia iuris versetur, ad rerum dignitatem
apte ab Aeschine disputatum esse. Hic non in adversarios
vehementer invehitur, hic nihil acerbius aut contumeliosius dictum
legimuS, quo vanitatem argumentationis tegere studeat. Tantum-
modo ad iudices verba faciens, accurate et singula persequens
exponit, cur, quod Ctesiphon de modo coronandi rogaverit, contra
legem esse appareat. Quid autem Demosthenes? Quem nonne
oportebat eniti atque contendere, ut ea, in quibus maxima vis
argumentationis adversarii posita esset — erat autem posita ‘in
verbis prioris legis — refelleret? Nihilo minus opponit quidem
adversario legis Dionysiacae verba, sed, summa illius argumen-
tationis prorsus neglecta, adhibet latebram obscuritatis et bre-
vitatiS, quum rationes afferat, quae levioris momenti sint aut
minime ad caput rei pertineant, et omnino totum hunc locum
perquam breviter perstringat. Praeterea adversarium irrisione
et cavillatione insectatur et ad extremum ad probra ac con-
vicia transit. Itaque recte iudicasse nobis videtur ille vetus
enarrator Theonis progymnasmatum‚ cuius verba supra attuli-
mus 2), Neque vero iuste defendi Demosthenem existimamus,
si quis censeat, argumenta manifesto falsa refutandi hanc rationem
maxime probandam esse. Sed, quum Aeschines de priore lege.
tam multa verba fecisset, quum in hac tam firmiter innixus
haesisset, quum eam planissima oratione illustrasset, quum
eiusdem terminis Dionysiacae legis vim circumscribi probasset,
num par erat, Demosthenem id adeo non curare, ut ne ullam
quidem apertam illius legis mentionem faceret? An dormitasse
hic eum censeamus ‘? Hoc enim etiam Demostheni interdum
accidere, Ciceroni visum esse, Quinctilianus 3) refert. Nobis

1) 111, 229. 2) pag. 27. 3) X, 1, 24.

