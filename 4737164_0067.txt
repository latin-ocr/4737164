59

———

 

ea, quae sequuntur (ξ 209), maxime ad reprimendam miseri-
cordiam, si ad lamentationem et lacrimas Demosthenes confugi-
turus sit, composita sunt3 qua in re orator eandem rationem
sequutusest‚ ut, quae ipse ad iudices a misericordia revocandos
excogitavisset, -eos contra illum loquentes faceret. Tum eodem
consilio rem persequenS, ipse ostendit (ξ, 210-211), non fortu-
naS, non salutem, non caput Demosthenis in hac causa agi, sed
tantummodo coronam auream, quam hic, quum civitati auctor
tanti luctus fuerit, non debeat accipere. Denique probra ac ·
convicia obiectans et “dissimulantiae aculeos addens (ξ 212), in
maximum odium ac contemtionem iudicum eum adducere studet.
Neque vero maiore cumulo vehementiam huius loci augere poterat,
quam, quum Ctesiphontem et Demosthenem inter se ipsos con-
demnantes fingebat et enthymema ex pugnantibus, quod vocant,
adiungebat, quo nihil magis esset ad iudicum animos perfrin-
gendos (ξ 213- 214).

Ea, quae a ξ 215 —- ξ 227 leguntur, ab oratore praecipue
dicta sunt, ut criminationes quasdam, quibus Demosthenem in
se usurum esse coniicit, repellat. Simul autem his id spectare
videtur, ut benevolentiam iudicum, si quam sibi comparaverit,
confirmet. Exponit enim, quomodo in vita privata ac publice
se gerat. Sed, ut singula persequamur, Demosthenem sibi ex-
probraturum esse ait, quod summam eius administrationis rei—
publicae reprehendat, verum, quum singulae res gerebantur, non
prohibuerit, quominus fierent, aut, quum modo gestae erant, non
accusaverit, negaturumque esse, ex ulla alia causa, nisi ut

’ ’ Alexandro blandiretur, litem se intendisse. Ad haec respondet,

ea se temperantia atque omnis vitae moderatione esse, ut turpi
ratione victum quaerere non opus sit, porro popularem hominem
se esse et communi saluti consulentem et consiliis sceleribusque
Demosthenis in concione saepius occurrisse3 quamquam eum in
ius vocare metu sui periculi se deterritum esse. Sed postremum,
quum ille ad tantam audaciam impudentiamque processisset, ut
vel praemio scelerum affici vellet, tum se accusationem susce-
pisse, nulla alia re, nisi summo patriae amore ductum, nimirum
ut provideret, ne civitas Graecis ridicula esse videretur. Ver-

