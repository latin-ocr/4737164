15

habent vocabulum »παράταξις«, sed huius quoque translatio
Atheniensibus non inaudita fuisse videtur, quum oratio aPhilino
contra Lycurgum habita, cuius principium a Clemente Alexan·
drino Ι) servatum est, eandem praebeat. Haec autem sunt
verba: Ὅση μὲν - σπουδή καὶ παράταξις γεγένηται περὶ τόν
ἀγῶνα τουτονί, οὐδ’ ἕνα ὑμῶν ἀγνοεῖν ήγοῦμακ. Quae cert-e
verisimile est ad illam orationem referenda esse ²). Nec minus
verisimile est, eam priore quarn hanc tempore habitam esse.
Illius igitur vocis translatio, quia non plane nova et inaudita
erat, minus audax esse videtur· quin etiam haud scio an fre-
quentiore usu ita trita fuerit, ut Athenienses nihil in ea offen-
derent. Quod de voce »παρασκευή« factum esse apparet, quae,
quum proprie apparatum bellicum significaret, in consuetudinem
iudiciorum iam pridem erat inducta.

Fortasse autem ideo aliquis Aeschinem vituperet, quod a
sententia tam trita eaque, qua eadem adversarius uti posset,
exorsus sit. Etenim rhetores praecipiunt, ne vulgare sit exor-
dium, i. e. ne in plures causas accomodari possit, neve commune,
i. e. ne etiam in contrariam partem causae conveniat. Sed anti-
quos oratores omnino consuevisse nonnulla alterum ab altero
sumere et quasi mutuari, et ex ipsis iis exempliS, quae modo
attulimus, elucet, et auctoritate Dionysii Halicarnassensis con-
firmatur. Id quod ad morem in scholis rhetorum receptum
praestantissimos locos prooemiorum, epilogorum, sententiarum
communium, memoriae mandandi referendum est.

Restat, ut commemoremuS, quid nostrae aetatis vir doctuS,
C. F. Matthaeius ³), de vi ac natura huius exordii censuerit.
Is defendit quidem Aeschinem contra antiquos vituperatores sed,
ut nobis videtur, ob falsam causam. Dicit autem: »Qui hoc
exordium ὥς τραγικόν καὶ περιττὸν καὶ ἐπιλόγῳ μᾶλλον ἐοικός
reprehenderunt, ii n'ec videntur cogitasse, aliud exordium con-
venire vehementiae accusantis et defendentis modestiae, nec in-

1) Strom. I, 6 cf. Dobson l. c.

2) Schaefer, Demosth. ΙΙ, 301.

3) In ,libello academico de Aeschine oratore‘ pars ΙΙ, de exordio.
cf. edit. Dobson.

