29

quidem praeter rerum naturam ac rationem accidit, ut maiores
coronae in loco minoris auctoritatiS, minores autem in maioris
auctoritatis loco renuntiarentur. Sed eiusmodi inter se non con-
” venientia quum in quaque republica interdum inveniuntur, tum
apud Athenienses non ita insolita fuisse videntur. Quid vero?
Nonne valde mirum est, Demosthenem non potius hoc argu·
mentum Aeschini obiicere, sed, miserrima causidici fallacia
utentem, nulliuS‚ qui coronam accipiat, 'quidquam interesse, quo
loco accipiat, dicere?

Iam ver0, conquirentibus nobis, quae pro Aeschine-et contra
Demosthenem esse videantur, primum vix probabile est, Aeschinem
hunc locum in accusationem recepturum fuisse, nisi is legibus
contentus fuisset. Quis enim neget, magis conduxisse illi eum
totum omittere, quam potius ad apertissimarum rerum turpissimas
depravationes confugere? Nonne necesse erat, iudicum animos
maxime abalienari? Atque, etiamsi contingeret, ut initio multos
ex iudicibus deciperet, nonne ei verendum erat, ne a Demosthene,
iuris ac legum peritissimO, postea facile redargueretur? Immo
vero summae vel stultitiae vel levitatis fuisset, prorsus falsa
accusare, quibus ab adversario refutatiS, vim accusationis imminui
necesse esset. Id quod Spengelius quoque intellexit ¹). Dixerit κ
quidem aliquis, Aeschinem postea, quum ad examinandam Demo-
sthenis reipublicae administrationem descenderit, non modo reS,
quas fictas esse manifestum sit, huic exprobrare, sed etiam non-
nulla, quae a se ipso gesta sint, vitio vertere. Sed huius rei
ratio plane diversa est. In illa enim parte orationis res gestae
narrantur, quae vix gestae erant, quum diversis studiis hominum
inter se inimicissimorum in contrarias partes ita depravabantur,
ut non modo, qua ⁴ratione aut qua mente, sed ne a quibus qui-
dem gestae· essent, saepe perspici posset. At hic agitur de

1) In ea quaestione, quam supra commemoravimus, pag. 60—61.
Ceterum non Spengelii auctoritate commotus sum, ut hanc sententiam
amplexarer, sed ipse et in hanc et in illam, quam infra de interpretanda
Dionysiacae legis exceptione explicabo, iam veneram, antequam de hac re
ab illo disputatum esse vel cognovi.

