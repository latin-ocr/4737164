61

libertatem arbitriumque, quodcunque placuerit, faciundi praeci-
suros ac totos iu ditione oratorum futuros esse. Nam unum-
quemque privatum hominem in libera civitate tamquam regem
esse legibus et iure suffragii. Quae si quis aliarum rerum causa
prodat, eum ipsum suum regnum prodidisse. Huius sententiae
simili utitur Demosthenes in oratione contra Aristocratem, in
loco continenti cum' illo, quem supra attulimus¹). Cuius summam
hic indicare placet. Queritur orator, honorum vim et auctori-
tatem valde imminutam esse„ Cuius rei causam esse quendam
iudicum languorem, qui a nullo amplius poenas expetere velint3
contra laudandam esse maiorum in iudicando severitatem, qua
contigerit, ut tune summo flore civitas uteretur. Tunc populum
fuisse eorum, qui ad rempublicam accederent, dominun, nunc esse
eorundem ministrum. Haec igitur ratio non ita levis fuisse, sed
ad timorem iniiciendum apte composita videtur, id quod etiam
vetus enarrator ad hunc locum his verbis adnotat: „6 δεύτερος
“ τόπος τῶν ἐπιλόγων εἴργασται αὐτῷ ἐκφοβῶν τούς δικαστάς
α’συμᾳόρῳ διττῷ“. Illud enim δεύτερον ἀσύμφορον est, quod
Aeschines de iureiurando iudices commonet, quod si violaverint,
conscientia animi eos excruciatum iri, denuntiat· neque vero
ullam utilitatem peierantibus fore, quod, si quis alicui periurio
gratificatus sit, quoniam suffragia occulte ferantur, lateat. Tum
Atheniensium incuriam castigat, quod, quae firmissima sint
fundamenta libertatiS, perversis et audacibus orat-oribus evertenda
dent, qui, nisi iudiciis inferiores sint, imperium populare tollere
studeant, eiusque rei insigne exemplum affert imperium triginta
tyrannorum, quorum 'maximam iniuriam ac crudelitatem ad
iudicum animos magis permovendos verbis depingit.

Quum ex iis omnibuS, quae usque ad hunc locum persequuti
sumus, tum maxime ex iis, quae reliqua sunt, elucet, Aeschinem
ipsum summa animi perturbatione incitatum dixisse. Tantam
vim, tantum impetum, tantum vehementissimorum gravissimorum-
que verborum flumen habet orati0, ut nobis quidem haud dubium
esse videatur, quin suo ardore iudicum animos ille incenderit.

1) 5 204-2103 cf. p, 54.

