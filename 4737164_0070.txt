62

——-

 

Quam contendit elaboratque, ut adversarium, quo nihil ipsi est
odiosiuS, prosternat! Quam multas ac varias rationes adhibet,
quae praesidia, ut causam obtineat, 'conquiritl Quam celeriter
singulos locos modo arripit, modo rursus deponit, quam non
raro alios, qui iam prolati erant, paulum mutatos repezitl

Sed, ut pergamus persequi singula, orator porr0, quod
Ctesiphon de Demosthenis meritis praedicaverit, summatim re·
futat (ξ 236). Quod fossas hic bene foderit, non esse meritum·
nam multo magis valere eiusdem culpam, qua operis necessitas
effecta sit. Qua occasione data, novum scelus, quod is evertendis
sepulcrorum monumentis admiserit, breviter quidem, sed acerbis-
sime, perstringit. Quod autem Ctesiphon dicat, probum atque
honestum virum Demosthenem esse et civitatis utilitati assidue
consulere, rebus ab hoc ipso gestis repugnare. Ad hanc rem
confirmandam causaS‚ ex quibus cum Thebanis foedus convenerit,
repetit· quod non Demosthenis orationi, sed temporibus atque
Atheniensium famae tribuendum esse ostendit (ξ 237-240).
Quod ut eo probabilius sit, exemplum affert regis Persarum,
quem, quum in securitate viveret, Atheniensibus pecunias inso-
lenter negasse, quum vero in periculo versaretur, ultro obtulisse
(ᾖ 238-239). Similiter evenisse Thebanis Insuper vel culpam,
quod res non successerit, in Demosthene esse, quum ex pecuniis
a rege Persarum acceptis nihil largitus sit. Neque vero sine
causa Aeschines ad Thebanorum foedus se revocat multumque
operae dat, ut, nihil in ea re Demosthenem de republica bene
meritum esse, probet. Nam illius confectio omnium rerum ab
hoc publice gestarum sine dubio erat clarissima. Itaque etiam
Spengelius, qui in plerisque ab Aeschine est, non potest, quin
concedat¹), etsi foedus effectum sit „dui τὸν καιρὸν, διά τὸν
φόβον περιστάντα αὐτούς (scil. Thebanos), διοὲ τήν ὑμετέραν
δόξανκ, sine Demosthenis tamen singulari industria haec omnia
vana atque irrita futura fuisse, ergo etiam „dui τοὶς Δημοσθένους
δημηγοριάς“ illud convenisse, et totam agendi rationem, quam

l) Pag. 72—73.

