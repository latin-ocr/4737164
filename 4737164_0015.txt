7

—

oratio animum auditoris idonee comparans ad reliquam dictionem,
ita ut propensior sit ad audiendum. Si principium recte insti-
tutum et perite ad eorum, qui audiunt, sensus accomodatum
est, saepe fit, ut hi capti e't praerepti ab oratore cetera quoque
cum maiore studio audiant et de argumentatione, si quae in-
firmiora et leviora esse videantur, lenius iudicent. Contra, si
male et vitiose est compositum, fieri potest, ut illorum animi
ita abalienentur‚ ut aut parva vel nulla attentione reliquam
orationem audiant aut, mala opinione ducti, optimam argu-
mentationem non probent. Ut uno verbo complectamur, ad
conciliandos maxime animos prooemium spectat. Conciliantur
autem, qui audiunt, tribus rebuS, si benevolos, si attentOS, si
‘dociles eos fecerimus, Ad benevolentiam comparandam ante
omnia oportet, oratorem, praesertim si accuset, de suis factis et
virtutibus modice et sine arrogantia dicere, honestum, patriae
amantem, ipsum erga auditoresbenevolum animum prae se ferre,
talia omnino verba facere, ut non modo de omnibus rebus di-
vinis humanisque idem atque illi sentire, sed etiam cum moribus
civitatis congruere videatur ¹), postremum cum moderatione
quadam ac lenitudine de adversario et cum nonnulla audientium
laudatione dicere. Quae virtutes efficiunt id, quod rhetores
Graeci ἦθος vocant, Quintilianus ²) autem affectus mites vel
compositos.

Ac nulla quidem earum ab Aeschine neglecta est. Ut ea,
quae inprimis emineant appareantque, ostendamuS, sedato quo-
dam dicendi genere atque miti per totum exordium utitur· nihil
asperius aut vehementius contra Demosthenem aut Ctesiphontem
dixit, nulla convicia, nullas calumniaS, in quibus alias -maxime
vis huius orationis perspicitur, protulit, quin etiam nomen
Demosthenis nusquam immiscuit, tantumque semel Ctesiphontis
nomen commemoravit, ac ne hoc quidem cum significatione odii,
sed ut res ipsa et oratio ferebat. Nam, etsi multus est in
reprehendendo querendoque, tamen non tam in reum aut De-
mosthenem, omnino non tam in singuIOS, quos nominatim

1) ct. Arist. rhet. 1, 8. - 2) De inst. orat. VI, 2 sqq.

