38

tamque gravia parvo inter se intervallo deinceps accidebant, ut
popuIUS, praesertim in socordia, qua tum laborabat, haud pauca
modo facta e memoria deponeret· qua oblivione quaque socordia
freti omnes oratoreS, Demosthene non except0‚ *impudentissime
mentiri audebant. Itaque Demosthenes principio eius orationiS‚
quam de falsa legatione contra Aeschinem habuit, in qua reS,
quae tribus annis ante gestae erant, accusat, vereri se dicit, ne
iudices earum iam obliti sint ¹). Quocirca in hac quoque causa
Aeschini oblivionem iudicum experiri et copiam mendaciorum
variis orationis artibus obtegere licuit. Quin etiam ipse fatetur,
in rebus a Demosthene gestis summam iudicii consistere, quum
hoc caput his verbis incipit: »Ἔστι δ’ ὑπόλοιπόν μοι μέρος τῆς
κατηγορίας, ἐφ’ ᾦ μάλιστα σπουδάζωκ (ἕ 49 init.). Neque
tamen ita modo haec ab eo <licta esse existimare debemus, ut
vim et naturam iudicii aperte significaret, sed simul cum callida
simulatione, quasi magnopere confideret, se illo accusationis
capite Aeschinem maxime esse convicturum. Qua fiduciae specie
deceptos iudiceS, si priorum locorum argumentationem satis
recte se habere intellexerant, cum bona opinione reliqua audire,
par erat. Nec minus prudenter ille, ut voluntatem iudicum in
se propensiorem redderet, fecit, quod simplici, dilucida, modesta
oratione, quid sibi, quid adversario probandum sit, ostendit.
Hac propositione praemissa, ad totam vitam Demosthenis exa-
minandam ‘aggreditur cum significatione spei, quod de illius
virtute ac meritis erga civitatem praedicetur, falsum ideoque

eum indignum esse, qui tanto honore afficiatur, se probaturum.
⁸ Constat autem haec omnis expositio ex tribus partibus, quarum
prima docet, propter mult-as reS, quas privatus Demosthenes
aut gesserit aut passus sit, praedicationem illam falsam esse,
altera autem, propter rempublicam ab eodem pessime gestam,
tertia denique ei omnia deesse ostendit, quae propria sint viri
popularis et patriae amantis. Sed huius argumentationis ratio
a superioribus prorsus diversa est. Consentiunt enim plerique
rerum existimatores, longe plurima eorum, quorum Aeschines

1) S 3. cf. praeterea Deru. de cor. S 138, Heges. de Halon. 18.

