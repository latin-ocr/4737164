28

 

senatu eius honoris particeps ‚factus sit, ad sempiternam posses-
sionem coronam teneat. Illum donandi modum addit simul esse
privationem quandam, fieri autem ideo, ne quis alienam gratiam
pluris aestimet, quam patriam. At vero haec res callidissime
perversa et detorta esse videtur. Verisimile est, maiori fuisse
honori, si corona adimebatur coronato et suspensa in templo
Minervae ad sempiternam memoriam consecrabatur, praesertim
quum inscriptlone, quae et nomen eiuS‚ qui acceperat, et causam
honoris indicabat, ornari soleret Ι). Quamquam hic locus mihi
quidem videtur non plane patere. — Porro per se non probabile
est, theatrum, cui loco maxima auctoritas tribueretur, tantum
ad minorum viliorumque coronarum, videlicet exterarum, renun—
tiationem constitutum fuisse, at concionem aut curiam, quibus
in locis minus honoris esset, ad earum, quae a populo aut a
senatu donabantur, quum hae pluris aestimarentur.

Postremum per se maxime dubium esse videtur, populum
ius permittendi, ut coronae a se decretae in theatro renuntia-
rentur, prorsus abiecisse. Sed haud scio an hunc locum proba—
bilius sic expedire possimus Coniicimus enim, prioris legis
tum, quum data sit, re vera fuisse eam vim et sententiam,
quam auctorem voluisse Aeschines dicit2), postea autem, quum
propter illas renuntiationes, quae theatro molestiam exhiberent,
lex Dionysiaca daretur, coronas populi et senatus ideo non in-
sertas esse, quia, quod ad has attinebat, nulla causa molestiae
erat. Nam usque ad illud tempus fortasse nondum evenerat
aut certe usitatum non fuerat, ut nomen alicuius a populo aut
a senatu coronati in theatro renuntiaretur. Quum autem coronae
· a populo decretae non maiorem molestiam concioni exhiberent,
quippe qui ad has renuntiandas locus esset legitimus, nulla
necessitas premebat, ut, quae de iis lege constituta essent, ali-
quo modo commutarentur. Id quod Aeschinis ipse significat,
quum enarrat (ἓ 44): »νομοθέτης τίθησι νόμον οὐδὲν ἐπι-
κοινωνοῦντα τῷ περὶ τῶν ὑπὸ τοῦ δήμου στεφανουμένων νόμῳ,
οὔτε λύσας ἐκεῖνον· οὐδὲ γάρ ἡ ἐκκλησία ἠνωχλεῖτο, etc.« Ita

1) ct. Schaefer III, 203. 2) ξ. 33.

