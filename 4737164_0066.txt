58

ad rem et causam ipsam non pertineat. Ceterum haec oratorum
ratio cum adversariis contendendi, a nostra consuetudine prorsus
diversa, in omni natura iudiciorum antiquitatis posita erat.
Elucet enim ex plurimis antiquorum scriptorum, inprimis orato-
rum, lociS, iudices dicentem non plane tacitos et quietos audire
solitos esse, sed crebro clamore et plausu interpellare, probanteS,
si quid, quod adprobatione maxime dignum esse videretur, dictum '
erat, improbanteS, si quid, in quo multum offenderetur ¹). Quae
quum ita sint, cum Schaefero consentire non possumuS, qui
molestum et odiosum esse iudicat²)‚ Aeschinem adversariO, cuius
famam eversurus sit, defensionem praecidere aut, quibus de rebus
et quo ordine hic se defendat, praescribere. Quum igitur haec
orator cum iudicibus agebat, non modo nullum periculum erat,
ne iniquus aut invidus esse videretur, sed etiam, si ex sententia
succederet, magni commodi speS, quum Demosthenes eo ordine
rerum locorumque uti cogeretur, qui ad fidem faciendam minus
aptus esset. Verum, si non succedebat, ut iudicibus persuaderet,
hunc tamen sua sponte postulationi illi concedere oportebat, aut
fieri poterat, ut ipse, suam causam inferiorem esse, haud igno·
rare ideoque arte quaesitam et elaboratam dispositionem insti-
tuisse videretur.

His Aeschines locum adnectit, qui maxime insignis est et
incredibili quadam vi et faceta suavitate dicendi ac totus com-
positus ad animi motus vel excitandos vel reprimendos. Fingit
enim, quo pacto Demosthenes se gesturus sit, si dispositionem
a se propositam sequi cogatur. Facit eum (ἓ 207—208)·male—
dicta in coronam coniicientem civiumque discordiam ex tam longo
tempore sedatam refricantem, cui turpitudini opponit honestatem
et liberalitatem eorum, qui, triginta tyrannis expulsiS, omnium
factorum dictorumque veniam et oblivionem lege sanxerant· quae
et alia, quum iudices docet, ut respondeant, mirifica cum arte
ac calliditate eos inducit dicenteS, quo facilius, si tamquam sua
ipsi verba audiant, sic afficiantur in Demosthenem, ut eos affectos
fingat. Quum autem haec ad iram eorum excitandam dicta sint,

1) Cf. Dem. de cor. S 10. —- 2) ΙΙΙ, 230.

