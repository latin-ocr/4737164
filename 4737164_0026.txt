18

ut dialectici, sed, ut oratores solent, finxit. Sunt enim uuo
enthymemata et unum epichirema, quae vocant. Epichirema
autem eo omnino a syllogismo philosophorum differt1), quod
hic extribus partibus vel sententiis constat, quae certain quan-
dam somnam habent et certo quodam ordine inter se excipiunt,
illud liberior quidam concludendi modus est, quum non solum
in partibus vel membris collocandis vario ordine uti, sed etiam
propositioni et assumptioni approbationem addere liceat. Varie-
tatem ordinis etiam somnae varietas sequitur. Quum in syllo-
gismo membra simplicissima ,forma affirmandi aut negandi
distincta ac dilucida sint, in epichiremate non ita patent, sed
saepe ex formis interrogandi, exclamandi, optandi, haud raro
etiam ex longiore vel breviore sententiarum coniunctione sunt
eruenda. Enthymema autem concludendi ratio est non integra,
sed in brevius contracta, cui semper unum ex tribus membris
desit. Ceterum eadem libertate, qua epichirema, fruitur ²).

Ac, considerantibus nobis prius enthymema ³), quod prin-
cipium totius argumentationis est, constat id ex propositione
et assumptione, conclusio autem deest. Propositio est haec:
»OmneS, qui suffragiis populi creati aliquo munere funguntur, et
ii, qui operibus publicis praefecti sunt, et ii, qui pecunias publicas
plus XXX dies administrant, et ii, qui iudicia exercent, in ma—
gistratuum numero sunt habendi, et propterea rationes iis re-
ferendae sunt«. Assumptio autem, per interpositionem, quam
vocant, illi iniecta, haec est: »Atqui Demosthenes praefectus
operi publico erat et (propterea) iudicia exercendi potestatem
habebat«. Sed sola prior pars assumptionis disertis verbis ex·
pressa est, quod quidem satis erat, simulque haec approbatio
adiuncta: »Nam D. curator muris reficiendis erat«. Posterior
pars facile hoc novo enthymemate efficitur: »1i, qui operibus
publicis praefecti sunt, exercendorum iudiciorum ius habent«.

1) cf. Cic. de inv. 1, 34 sqq., Quinctil. V, 10, 2 sqq., V, 14, 5 sqq.
praeterea Ebhardtii libellum: ‚Der rhetorische Schluss und seine Anwen-
dung in den Schriften der Griechen und Remer‘ inscriptum et in pro-

grammate gymnasii Weilburgensis a. 1866 editum.
2) cf. Quinct. V, 14, 1-4. et Ebhardtii libellum. 3) §S 13—16.

