12

oratoriS, sed etiam attentionem excitare. Quae quum ex bene-
volentia ipsa oriatur, tum maxime sententiis efficitur, quae ad
illorum utilitatem autad summam rempublicam pertinere videantur.
In hoc quoque Aeschines prudenter et scite versatus est. Edocet
iudiceS‚ imperium populi paene sublatum videri. Nam paucos
quosdam homines contra ius ac leges omnia moderari‘neque ad
civitatis, sed ad suam utilitatem referre. Quod nisi illis occur-
ratur, populi imperium et libertatem omnium civium mox nullam
fore. Quum autem, nullum fere antiquitatis populum fuisse,
qui- libertatis amantior fuerit et plus in suo iure de maximis
rebus decernendi posuerit, quam Atheniensium, constet, nihil
accomodatius erat ad iudicum attentionem excitandam, quam
metum de ea re in animos iniicere. Nam, quum revera populus
plerumque in paucorum oratorum aut imperatorum, qui ingenio
et facultate dicendi animos flecterent, ditione et potestate tene-
retur, tamen imprudens et inscius patiebatur. At, quum sensisset
talium imperium, eundem nonnumquam eos, etiamsi non detri-
mentum intulissent, sed optime meriti de civitate essent, non
modo a republica removisse, sed etiam varia poena affecisse,
memoria accepimus. Itaque frequens ac trita oratorum ratio
erat ad attentionem benevolentiamque eorum, qui audiebant, con-
ciliandam, metum de populi imperio animis ini-icere. Ut autem
iudiceS, populi imperium in maximo discrimine versari, facilius
intelligant, Aeschines exponit, quae illius vis ac natura sit, et
quo ab imperio paucorum et a tyrannide differat. Eadem sen-
tentia usus est in oratione contra Timarchum, cap. II, et
mirandum videtur, quod paene iisdem verbiS‚ quibus illic ex-
pressa est, hic repetita ea legitur, sed, ut ipse illo loco dicit,
quamvis saepe audiverint, eam tamen a re haud alienum sibi
videri in memoriam iudicum redigere, ita hic eandem haud
temere, sed ingenium Atheniensium respiciens oratorumque con-
suetudinem sequens recepisse videtur. Praeterea officio suo
iudices defuturos esse docet, si, ut leges ratae sint et obser-
ventur, non curent. Illis enim rempublicam a ceteris civibus
quasi commissam esse. Quid? quod iureiurandi commonet? nonne
haec quoque ad attentionem faciendam accomodata sunt‘?

