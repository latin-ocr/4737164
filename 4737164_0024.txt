16

 

tellexisse, opus fuisse, ut orator crimen augeret. Res enim in
tanta reipublicae perturbatione et calamitatibus negligebatur, et
DemostheneS, quem accusator maxime petebat, ob magna in

rempublicam beneficia et eloquentiam diligebatur. Ergo opus .

erat, ut Aeschines omni modo crimen augeret et reipublicae
salutem in severe iudicandis παρανόμων γραφαῖς positam esse
doceret«. Sed supra satis demonstrasse mihi videor, non vehe-
mentiam, sed contra submissum et temperatum genus dicendi
in exordio inesse. Incipit sane Aeschines crimen augere, sed
hoc ubique per totam orationem licet, dummodo ea ratione fiat,
quae ad quamque eius partem convenit· neque omnino necessaria
est ad augendum dicendi vehementia.

Caput. ΠΙ.

Cur partitionem neglexisse Aeschines
videatur, quaeritur.

Prooemium sequitur argumentatio Quae divisa est in
eosdem locos treS, quOS, mutato ordine, accusationis libellus
habet. Sed, priusquam ad hanc illustrandam transeamUS‚ alia
res paucis exponenda videtur. Docent enim rhetoreS, confir-
mationi praemittendam esse earum rerum, dc quibus orator
dicturus sit, brevem quidem, sed accurate dispositam enume-
rationem. Hac partitione, quam vocant, non modo illustriorem
totam orationem effici, sed etiam iudices attentiores dociliores-
que fieri, si noverint, qua de re statim, de qua postea orator
sit dicturus. Quod hic eo magis Aeschini observandum fuisse
videtur, quia, ut modo indicavimuS‚ alius est in oratione ordo
locorum, alius in accusationis libello. Nam, quum> in hoc pri-
mam rationem, cur Ctesiphontis rogatio contra leges esset,
attulisset hane, quod Demosthenes tanto honore indignus esset,
secundam, quod idem in magistratu esset necdum rationes retu-
lisset, tertiam denique, quod, qui a populo corona donarentur,
nusquam alibi atque in concione eos donare liceret: in illa or-
dinem ita invertit, ut primum de rationibus non relatiS, deinde
de loco donationiS, tum de vita privata et publica Demosthenis

