22

 

gumentandi rationem ad veritatem naturae vitaeque humanae
instituit. Quis est enim, cui cum altero de quavis re disputanti
et argumenta adversarii refellenti non acciderit, ut is, si pertinax
esset et summo studio concertationis incitaretur, nullum vero
amplius videret argumentum, quo ad suam sententiam confir-
mandam uti posset, ad aliquid eorum, quae iam refutata erant,
refugeret idque, etiamsi paullulum mutatum, denuo opponeret?
Simul autem haec ratio ab Aeschine callide efficta est, ut ipsa
specie adversarii causa inferior esse, atque hic ipse sophisten
agere videretur. Ac profecto Aeschines tanta virium contentione
adversarium compressit et prostravit, ut is, omni iusta defen-
sione privatus, perpauca tantum haberet, quae contradiceret,
et. haec omnino talia essent, quae ab illo iam antea essent
refutata. Respondet enim DemostheneS, eorum, quae de suis
facultatibus sua sponte civitati largitus esset, rationes sibi non
fuisse referendas Hoc rem ipsam docere, neque ullam legem
aliter praecipere. Sed recte disputat AeschineS, quum dicit,
largitionis sane Demostheni rationem non fuisse reddendam, sed
ab omni ratione reddenda eum non vacasse· etenim hac demum
cognosci potuisse, num re vera ille de suis largitus esset ac
nonne publicae pecuniae magnam partem avertisset. Tunc
quidem, quum haec causa agebatur, Demosthenes iam pridem
rationes retulerat et suam fidem liberalitatemque probaverat, sed
nondum illo tempore, quo actio instituebatur· quare summo iure
Aeschines hoc argumento uti poterat.

Caput V.

De siemundo argumentationis loco.

Absoluto primo accusationis loce, orator statim aggreditur
ad probandum secundum. Esse enim contra leges, quod Ctesi-
phon rogaverit, ut in theatro Demosthenes corona donetur ibi-
demque hic honos praedicetur. In hac re confirmanda aliam
rationem ae, qua antea usus est, iniit. Omnino vero laudandus
Aeschines est, quod argumenta non ad unam eandemque speciem
designare, sed maxima cum varietate, ut res quaeque postulare

