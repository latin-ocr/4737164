39

Demosthenem hic insimulat, partim prorsus ementita ac falsa,
partim valde detorta esse. Quare etiam alio dicendi genere
utitur, atque in superioribus lociS, ubi in solo fere praesidio
legum nixus erat. Hoc caput non habet simplicem rerum ex-
positionem et dicendi moderationem, quam conscientia iustae
causae ferre solet, sed summa copia et varietate conviciorum et
calumniarum facetiarumque asperrimarum abundat.

Caput VII.
lle tel-tn argumentationis loci parte prima.

Ac prima quidem pars brevissima est —- complectit-ur enim
tantum tres paragraphos (g 51—53) —— sed magua cum arte ac
calliditate omnino composita. Recusat enim AeschineS, privatam
vitam Demosthenis examinare, quod longum sit· quum vero non-
nulla ex illa depromta per praeteritionem, quam vocant, attingit,
non modo res quasdam vere factas in iudicum memoriam redigit,
sed etiam, ut de aliis‘aut fictis aut detortis eorum suspicionem
commoveret, fortasse effecit. Unum tamen est, in quo eum,
quum nimio simulationis studio traheretur, peccasse arbitramur.
Quod enim suspicionem deprecatur, tamquam privatam vitam
Demosthenis propterea omittat, ut huic gratificetur aut civitatis
utilitatem prodat, quis est, qui hac simulandi audacia et im-
pudentia non obstupescat? Quanto magis iudicum animos
offensos esse putemus? Nisi forte quis ironice illa dicta esse
arbitratur. Nos quidem in eam opinionem adduci non possumus
quum Aeschines, nulla alia re, nisi communis salutis cura, com-
motum, accusationem se suscepisse, identidem asseveret. Finit
hanc partem, apostrophe, quam vocant, Ctesiphontem pet-ens.
Ea ex duabus sententiis, interrogandi forma expressiS, constat,
quarum prior, conclusione ex iis, quae praecedunt, effecta, non
quidem* definite, sed, ad universum genus oratione traducta,
Demosthenem non corona aurea afficiendum, sed reprehenden-
dum esse, significat, posterior, Ctesiphontem, qui poenas det,
dignum esse, ex iisdem illis concludit. ’

