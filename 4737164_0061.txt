53

 

amplius in iis insit, quod ad bene merendum de patria excitet.
Quod ut magis intelligatur, mori, qui tum vigebat, auctoritatem
maiorum opponit, quos, quum frequentissime contigerit, ut viros
optime de republica meritos honoribus afficere possent, in his
¹tribuendis adeo parcos fuisse, ostendit. Persequitur quum alia
exempla, tum maxime, quo praemio illi, qui civitatem a triginta
tyrannis liberaverant, decorati sint, ac comparat Ctesiphontis
rogationem, quae si accipiatur, illorum praemium vanum atque
irritum esse futurum. Hanc autem eo maiorem esse iniuriam
atque impietatem, quo maius praemium Demostheni dari Ctesi-
phon velit. Ae profecto omnia paene huius loci, qui a ξ 177
usque ad ᾗ 191 pertinet, ad veritatem dicta sunt. AthenienseS,
qui illa aetate (rant, quum raro magnae virtutesr ac merita
civium in rempublicam elucerent, in amplissimis praemiis honori-
busque tribuendis nimis prodigos fuisse, permulta exempla
declarant. Ex quibus ut nonnulla maxime memorabilia afferamuS,
CharidemO, illi mercenariorum duci, tamquam amico ac de re-
publica Atheniensium bene merite, coronae aureae aliique honores
decreti sunt, quum is, ad suam utilitatem omnia referenS, modo
perfidum se praebuisset, modo vel ‚hostis illis exstitisset ¹). Quid,
quod etiam percussores amplissimis honoribus digni habiti sunt?
Pytho enim et Heraclides, fratres, qui Cotyn, Thraciae regem,
ad patrem ulciscendum interfecerant, quum Athenas fugissent,
quod eo' facinore optime de republica meriti essent, civitate et
coronis aureis decorati sunt2). Denique paucis annis ante quam
haec causa acta est, Demadi, venali isti ac perdito homini,
quum civitati pacem cum Alexandro reconciliasset, statua in loro
posita erat. Haec quidem ratio, si quaerimus, num ad persua-
dendum accomodata fuerit, Demostheni respondere licebat, et re
vera respondet, sua merita non ad maiorum, sed ad aequalium
facta esse revocanda. Praeterea mirum non erat, cum moribus
omnem honorum rationem paulatim commutatam esse, id quod
etiam Demosthenes in oratione contra Leptinem disserit ³).
Itaque dixerit aliquis, illam nimis inveteratam iam fuisse, quam,

1) cf. Demosth. in Aristocrat‚ 3144-178. 2) ibid.§ 119. 3) S 112 -115.

