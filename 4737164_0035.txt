27

non curamuS, ut exempli causa, supplicio maximo propositO,
si quis pecunia alium· corrupisse convictus sit, eOS, qui palam
id faciunt, imperatores deligamus«. ’

Tum ipsis verbis Dionysiacae legiS, quantum quidem ex
Aeschinis explicatione perspicere licet, coronae exterae nominatae
non esse, sed, quae de his illam iubere Aeschines dicit, con-
clusa ab eo ex verbis generatim atque universe definientibus:
»μηδ’ ὑπ’ ἄλλου μηδενόςκ (ἓ 44 et 45) videntur. Atqui idem
de exteris coronis tam multa verba fecit et morem in theatro
eas renuntiandi adeo improbavit et, maxime propter has legem
datam esse, tam aperte affirmavit, ut mirari liceat, cur earum
plana ac definita mentio, non dicam primo loc0, sed omnino
nusquam in lege facta sit. Accedit, quod orator verbis: »τί τὸ
καταλειπόμενόν ἐστι etc.« [fin. ξ 45) significat, nihil aliud am-
plius, quam ipsas exteras coronas, in illa referendum esse, quae
verbis »ὑπ’ ἄλλου μηδενός« expressa sint. Nam non minus
mirum est, cur pro his non potius verba »ὑπ’ ἀλλοτρίας μηδεμιᾶς
πόλεως<< perscripta fuerint. Cuius rei difficultas tolli possit, si
statuamuS, quo tempore lex Dionysiaca data sit, renuntiationes
exterarum coronarum omnino rarissimas fuisse, ita ut haud
magnae offensioni essent, verum illa alia renuntiandi genera,
quorum lex mentionem facit, frequentissima, ita ut propter haec
ipsa lex constitueretur. Postea autem fortasse exterarum coro·
narum renuntiationeS, etiamsi populi permissu, frequentiores
fiebant, quum cetera renuntiandi potestas rarius fieri soleret.
Itaque propter exteras coronas potissimum lex data esse poterat
postea videri. Ac fortasse, ut probabilior sua disputatio esset,
Aeschines eius originem ac vim ad consuetudinem civilem, quae
tum erat, revocavit. Quamquam haud ignoramus, huius con-
iecturae probabilitatem non tam magnam esse, ut nihil habeat
dubitationis.

Quarta causa, cur Aeschinis interpretatiofalsa videri possit,
est, quod, ut argumentum afferat iis, quae de origine ac natura
Dionysiacae legis exposuerat, in ea scriptum esse dicit, ut corona
in theatro renuntiata ei, qui accepisset, rursus adimeretur et
Minervae consecraretur, quum, quicunque in concione aut in

