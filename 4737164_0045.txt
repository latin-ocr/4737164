37

τοῦτο ἐσπούδασε περὶ τοῦτο μάλιστα καὶ ἐν τούτῳ τῷ μέρει
τῆς κατηγορίας τό“ πλεῖστον ἐνδιέτριψενοε. Nam in hoc iudicio
non tam de iuris controversia agebatur, sed, utrum omnis ratio,
quam Demosthene-5, quum ad rempublicam accessisset, sequutus
erat, probanda an improbanda esset. Hoc spectabat acti0, ut
auctoritas, potentia, gratia, qua Demosthenes iique, qui idem
cum eo sentirent, apud populum multum valerent, semel infrin-
gerentur ¹). Ut omnino Atheniensium, qui certe tunc erant, animi in
observandis iis, quae legibus constituta erant, non ita religiosi erant,
scd potiuS, quid civitati prodesset, quaerebant, ita maxima vis huius
iudicii non in eo erat, num contra leges rogasset Ctesiphon, sed
utrum Demosthenis administratio reipublicae commodo an detri-
mento civitati fuisset. Itaque Aeschines ob illam iuris negli-
gentiam Athenienses reprehendit (ξ 192—193), quamquam non
propter neglectas leges actionem instituisse, sed tantum in iis
magnum causae firmamentum posuisse putandus est. Quodsi
res a Demosthene publice gestas non perstrinxisset, suspicionem,
se iure ac legibus tamquam integumento inimicitiarum uti,
fecisset ideoque aut proclivius causa cecidisset, aut certe, Ctesi-
phonte damnato, Demosthenes ex praescripto legum coronatus
—esset²). At, dixerit quispiam, nulla re Aeschines causae suae
magis nocere potuit, quam, quum iis argumentis, quae aperta
mendacii ac calumniae signa prae se ferrent, utebatur. Quare
utilius fuisset, hanc argumentationis partem prorsus omittere.
Quae sententia leviter rem consideranti placet. Sin iero eam accu-
ratius contemplamur, concedimus quidem, vanitatem huius loci,
cur Aeschines vinceretur, causam fuisse, sed vitio ei vertere,
quod omnino hunc tractandum susceperit, non recte iudicantis
nobis esse videtur. Nam primum iam ex longo tempore, ut
supra commemoravimuS, quaecunque rerum aut domesticarum
aut externarum fiebant, ab iis, qui in republica administranda
diversissima quaeque inter se sequebantur, oratione ita depra-
vabantur, ut paulo post, quam facta erant, quo modo aut quo
auctore gesta essent, nesciretur3 atque illa aetate tam multa

ρ 1) cf. Schaeferum ΙΙΙ, 230. 2) cf. Hoffmann. Ι. l.

