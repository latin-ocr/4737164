64·

enim, quibus eorum mentes ad virtutem conformari possint,
renuntiationes esse praemiorum publicorum3 quae si in homines
indignos conferantur, illos depravatum ac vinculum obedientiae
et pietatis sublatum iri. Huic loco simillimus legitur in eiusdem
oratione contra Timarchum ¹). Denique apud externos civitati
rem propter Demosthenis mollitiam dedecori fore. Qualis hic
sit, talem illam iudicatum iri (ξ 247). Huius quoque sententiae
summam in ξ 231 gravius acerbiusque expresserat·

Iam denuo de libertate civitatis timorem iniicere vult, quum
explicat (ᾖ 248-251), rem eo deductam esse, ut imperium rei·
publicae iam non penes populum, sed penes quosdam homines
privatos esse videretur. In qua re describenda nihil acerbiuS,
nihil, quod magis ad flectendas mentes sensumque pudoris exci—
tandum valeret, dici poterat, quam quae in ξ 251 dicta legimus„

Tum, ut magnam in minoribus criminibus 'iudicandis severi-
tatem iudicum ostendat, orator illam Leocratis causam similemque
aliam affert et comparat, quanto magis Demosthenes, qui, quum
sit omnium malorum auctor ignavissimumque hominem se prae-
stiterit, corona decorari Velit, poena dignus sit. Tanta autem
vi tantaque vehementia iudicum animos perfringere contendit,

ut haud facile quisquam sit, qui, quum verba ’,ριῗκ ἀποπέμψετε· ι

τιμωρήσεσθε“ legat, oratoris vocem magnam, contentam, summam
iram summumque furorem anhelantem, non sibi videatur
audire.

Rursus ad terrorem spectant, quae porro sequuntur in §254
His enim Aeschines proponit, si absolvatur Ctesiphon accipiatque
Demosthenes coronam, civitatem Amphictyonum concilio paene
pacem violasse visum iri. Hanc quidem rationem, quae per se
maximi momenti est, leviter tantum atque in transitu attigit, id
quod prima specie eo magis nos mirari aequum est, quo uberius
subtiliusque tot aliae rationeS‚ quae multo leviores esse videntur,
tractatae sunt. Quam ob causam non aperte denuntiat grave ’
bellum Amphictyonum? Cur non in iudicum memoriam reducit
miserrimam fortunam Phocensium aut Thebanorum? Cur non

1) g 185 -187s

