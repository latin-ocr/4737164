63

hic in ea re sequutus sit, unam rectam temporibusque con-

gruentem luisse.

Tum, ut statim ab initio abalienatis animis Demosthenem, si
ad dicendum surgat, iudices excipiant, indecorum esse ait, hunc
suas laudes celebrare (S 241). Ac profecto, ut omuibus fere
hominibus est, ita maxime antiquis molestum et odiosum erat,
se ipsos laudantes audire· quare Demosthenes in defensione ¹)
apte se excusat, si ad suas ipse laudes descendere cogatur.
Quanta invidia autem ei hominum generi apud antiquos fuerit,
ex eo quoque colligi potest, quod incerti auctoris exstat libelluS,
s quo praecepta, quomodo quis 'sine audientium invidia se ipse
laudare possit, traduntur, et exempla eorum, qui hac arte in-
signes suerint, afferuntur. Inscriptus est „mot τοῦ ἑαυτὸν
ἀνεπιφθόνως ἐπαινέσσειε( et in Plutarchi scriptorum numero
vulgo reponitur. Eo aegrius autem iudices illum se ipsum lau-
dantem ferre, necesse erat, si de rei molestia ante commoniti
et incitati erant. Ctesiphontem vero ineptum esse, orator ostendit,
si facultate dicendi se carere dicat, quoniam, quum non multo
ante legatus ad Cleopatram consolandam a populo delectus
esset, non recusaverit (ἕ 242).

Sequitur locus vehementissimus acerbissimusque (ἓ 244-245),
in quo Aeschines proponit, Chabriam, Iphicratem , Timotheum
ob res bello praeclare gestas tantis praemiis affectos esse, De-
mosthenem autem -- figura »παρ’ ὑπόνοιαν“ usuS, quae omnino
maxime valet ad animos commovendos — ob nullam aliam
causam corona decorari posse, nisi quod venalis atque ignavus
sit. Simul edocet, iudices non modo se ipsos et eos, qui bello
occisi sin-t, dedecoraturos, sed etiam, ut vivi abiecto animo sint,
effecturos esse, quandoquidem ii, memoriam fortium virorum
tantopere negligi, videant. Quae sententia iam antea in ἐξ 177
et 188 expressa erat, hic autem paulo latius explicata est. Haec
quoque, quae sequuntur (ἓ 246), repetita sunt ex ξ 180 fin.
Exponit orator, inprimis adolescentibus malum exemplum ad
imitandum proponi, si Demosthenes coronam accipiat. In iis

1)§4.

