4

ardore quodam animi nihil illum. dixisse, neque quidquam aliud
fuisse, quam causidicum eumque malum. Sed ego existimO,
aut nihil minus Ciceronem, quam causidicum, aut etiam omnes
magnos oratores Atticos causidicos fuisse. Nam ipsum De-
mosthenem non raro in manifestis fallaciis turpissimisque arti-
ficiis deprehendi, post multas et accuratas virorum doctorum
quaestiones negari non potest. Iam vero, quum et rhetorum
libri ab iis, qui oratores futuri erant, lectitarentur, et artium
regulae praestantissimorum oratorum exemplis illustrarentur, quis
est, qui non concedat, ad plane intelligendam atque aestimandam
quamvis antiquitatis orationem illarum legum scientiam-esse
necessariam? Quae τρε, nuper demum cognita, nunc manifesta
et confessa est ¹). Itaque haud pauci multum versari in studio
rhetorum coeperunt et alii, quae ex omni arte cognitione maxime
digna visa sunt, ex illorum scriptis excerpserunt et in brevi
conspectu posuerunt, alii singulos locos passim explanaverunt,
alii nonnullas orationes ipsius artis norma ponderaverunt.

Ad hanc eandem ego nunc de illa Aeschinis oratione re-
centem quaestionem instituam et, quanta cum arte prudentiaque
oratoria ea composita sit, examinabo, neglectis tamen omnibus
nugis atque ineptiis, quibus multorum rhetorum libri referti sunt.
Quum autem, quoniam rhetores antiqui docent, oratoris munus ‘
in tribus potissimum rebus consistere, in inveniendo, in dispo-
nend0, in eloquendO, initio mihi propositum fuisset, quid in
harum unaquaque perfecisse ille videretur, complecti, mox in—
tellexi, futurum esse, ut libellus 'maior fieret, quam natura
huius scribendi generis concederet. Itaque placuit, elocutione
prorsus omissa, tantum res ab oratore inventas earumque tracta-
tionem ac totius orationis dispositionem spectare, immo vero ne
inventionem quidem persequi totam. Nam, quum ad explica-
tionem rerum a Demosthene publice gestarum venissem, rursus
intellexi, diiudicare in ea vera ac falsa, et, quid de quaque re
viri docti sentirent, respicere, separatae cuiusdam quaestionis

1) Cf. R. Volkmanni Hermagoram, praef. p. V. et Kayserum in editione
Cornificiana, praef. p. V, et in Iahnii annalibus 1866„ p. 837.

