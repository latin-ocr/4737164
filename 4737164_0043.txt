35

sententia mihi quidem non probatur. Nam, si re vera Aeschines
legis Dionysiacae mentionem in iudicio fecit, eam potius ad
illam »callidam interpretationem« adhibuisse, quam exceptionem
prorsus omisisse putandus est. Illa maxime ad rem perturban-
dam valebat3 hoc autem summae imprudentiae et temeritatis
fuisset. An sperare debebat, Demosthenem, tam inficetam im-
pudentemque fraudem planissime ostendere, praetermissurum
esse? Quod autem hic Aeschini obiicit ¹), eum partes legum
amputasse, -hoc spectare potest ad verba »ἦ ἡ βουλή«, si quidem
in lege perscripta erant. Sed haec omittere, minus interfuisse
videtur. Sin vero Spengelius dicit ²), totum de lege Dionysiaca
locum (ξ 357-48) ab Aeschine postea adscriptum videri, quum
adversarium summam defensionis ab illa repetere vidisset, hanc
sententiam multo minus probare possumus. Ac primum quidem
nimia brevitas totius partis suspiciosa est. Nam, quum Spen-
gelius ipse iudicet, renuntiationem in theatro contra leges fuisse,
mirum est, cur Aeschines de hac re, qua eius causa valeret, non
uberius et fusius disputaverit eamque varie illustraverit. Deinde,
quum accusatoris sit, non modo sua confirmare, sed etiam, quae
ab adversario opponi possint, coniiciendo ac divinando excogitare
et, priusquam dicantur, refutare, eo magis mirandum est, hoc
“loco Aeschinem hanc rationem, ad fundamenta defensionis labe-
factanda maxime idoneam, neglexisse, quum alias saepissime ea
utatur. Denique eum praenosse necesse erat, Demosthenem ad
Dionysiacam legem confugituruin esse. Etenim constat, apud
Athenienses litigantibuS, priusquam iudicium fieret, quaestione
instituta, leges et tabulas varii generiS, quibus aut ad confir-
mandam aut ad refutandam accusationem usuri essent, ad eum
magistratum, qui . iudicium moderabatur, deferendas fuisse ³).
Minime autem statui potest, Aeschinem prioris legiS, quum
causam oraret, nullam mentionem fecisse. Quae si omnino non
fuisset, nihil relinqueretur, nisi ut theatrum sollemnis et status
locus omnibus coronis renuntiandis fuisset. Hoc vero Demo-

1) S. 121. 2) p. 61. 23) cf. Schoemanni antiquitates iur. publ.
Graec. p. 279.

3*

 

