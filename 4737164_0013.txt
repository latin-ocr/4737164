5 .

esse. , Quapropter de hoc toto loco nihil aliud proferam , nisi
quibus artis praesidiis adiumentisque extrinsecus quaesitis, ut
ad fidem habendam iudicum animi propensiores essent, orator

usus sit.
Sed, priusquam praefandi finem faciam, haec addenda

videntur. Haud ita enim dissimili mod0, quo ego huius orationis
res tractare in animo habeo, R. Dahmsius in libello »studia
Demosthenica« inscripto ¹) partem rerum a Demosthene in
oratione adversus Timocratem inventarum examinavit et, quae
argumenta ac rationes firma et utilia, quae infirma et inania
essent, censuit. In quo equidem viro acutissimo et in hoc lite·
rarum genere multum exercitato non assentior, quod tam multas
rationes futiles esse iudicavit, sed existimo, aliquanto plus
Demosthenis iudicio esse tribuendum, praesertim quum multae
eiusmodi rationes apud alios quoque oratores saepe inveniantur.
Ita in hac oratione complures rationes censere debemus multo
magis ad iudicum animos movendos idoneas fuisse, quam primo
adspectu'videantur. Nam quid putemus fuisse, quod homo
prudentia, usu, exercitatione praeditus in tam multas et infirmas
rationes delaberetur? Quid? quod nonnullae earum a Demosthene
aliisque oratoribus in similibus rebus causisque afferuntur. Hoc
certe sine ulla dubitatione statuere licet, ut firmiores rationes
comparari non possent, semper utilius fuisse, infirmis uti easque
dicendo augere et tollere, quam proferre omnino nullas,

Iam vero ad propositam rem aggrediamur et primum in—
ventionem orationis consideremus. Nam causa ipsa tam clara
et pervulgat-a est, ut, quae fuerit, antea exponere, non opus
esse videatur. Sed, quum inventio ex variis orationis partibus
varia sit, in quot' et quas partes haec oratio nobis distributa
esse videatur, breviter praemittendum est: rationes vero, quibus
ducti hanc ipsam dispositionem statuerimuS, et iudicium, utrum
artificiose prudenterque an secus ea facta sit, post, si de rebus
ipsis· disputaverimuS, explicabimus, Ex tribus autem partibus

1) Editus est in programmate gymnasii Gallici, quod Berolini est,
a. 1866.

