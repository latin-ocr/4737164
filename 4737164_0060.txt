52

 

 

posse videantur. Ex his sunt inprimis ea, quibus silentium
suum Aeschines defendit¹)!, ut iudicum bonam opinionem, si
quam de se excitaverit, tueatur ac confirmet, simulque providet,
n'e ii post Demosthenis criminatione moveantur. Quam pero-
randi rationem Aristoteles 2); „vd πρὸς ἑαυτὸν κατασκευάσαι εὖ
τὸν ἀκροατήν καὶ τόν ἐναντίω· φαύλως“ vocat ei: separatam
quandam partem esse statuit. Sed, 'quum toti illi loco magna
copia asperrime ac vehementissime contra Demosthenem dictorum
intexta sit, vix licebit ita separare a ceteriS, ut propria quaedam
pars efficiatur, praesertim quum nonnullis aliis passim perorationis
Iocis AeschineS, benevolo se et omnino congruente cum volun-
tatibus audientium animo esse, ostendere studeat. Quod autem ·
ad separationem duarum partium attinet, ea non sic fieri potest,
ut, ubi altera terminetur aut unde altera oriatur, constituaS‚
sed enumeratio duobus locis amplificationi iniecta est. Neque
vero haec quoque ad certamquandam normam in mentibus
hominum impressam directa est, sed, quum ipsa ex pluribus seu
partibus seu locis constet, hi deinceps inter se ita excipiunt, ut
ad dicendum de quaque re animi affectio oratorem incitare
videbatur. Id quod sane laudandum est. Quum enim maximum
munus perorantis sit, non sedata ac placida oratione docere, sed
eorum, qui audiunt, animos commovere ipsum commotum, nihil
planius significare poterat, Aeschinem ita affectum esse ipsum,
ut iudices affici vellet, quam, si maxime varias rei augendae
rationes et maxime varios animi motus permiscebat. Nihil
autem magis valet non modo ad audientium animos perturban-
dOS, sed etiam ad fidem faciendam, quam, si ipse inflammatus
et ardens ad dicendum accesseris ³). Sed de omni vi ac par-
titione perorationissatis dictum videtur, nunc singula huius
capita ordine consideremus

Ac primum quidem Aeschines iudices edocet, immoderatam
honorum largitionem, qua civitas utatur, reipublicae esse magno
detrimento, Illos enim, si effuse atque indignis hominibus tri-
buantur, ab omnibus bonis contemni ac sperni, quoniam nihil

1) §215 sqq. 2) rhet. 111, 19. 3) cf. Cic. de orat. II, 45, 189-190.

