*357

 

rationibus confirmanda sunt. Narratione ca, quae est propria
pars orationi8‚ haec ideo caret, quia non tam de facto aliquo
quaeritur, quam de interpretatione legum, quae omnibus notae
sunt. Magna quidem orationis pars tamen in rebus narrandis
versatur, nimirum pleraque eorum, quae a ξ 58 usque ad ξ 167
leguntur. Sed · hae sunt narrationes variarum rerum, quae pro .
argumentis positae sunt atque ad materiam confirmationis
pertinent.

Iam vero haec tota pars quam late pateat et a qua alia
excipiatur, magna exsistit quaestio. Quae facile nostra quidem
sententia solvitur, si ipsius oratoris verba, quae in ξ 203—204
scripta sunt, respicimus. Ibi enim hic enumerat summas rerum,
quas in argumentatione tractaverat. Cum hoc loco deinceps sunt
coniungenda, quae insequenti ἓ 205 addita sunt. Dubitaverit
quidem aliquis, an non ea, quae ξ 168-176 continentur, ad
argumentationem referenda sint, quod ipse Aeschines post verba
„vd δὲ πλεῖστα περὶ τῶν δημοσίων ιπῖὃικημοὲτων(ι in ξ 204 nihil
addat, quod ad ea, quae in illis paragraphis dicta sunt, pertineat.
Nam in iis non amplius de publicis Demosthenis sceleribus dis-
serit, sed, eum propter genuS, vitam, mores, minime popularem
hominem esse, demonstrat. Ac nescio an ob hanc causam
Spengelius totum locum ab argumentatione seiungat huiusque
finem in ᾗ 167 ponat ¹). Sed nobis illa Aeschinis verba non ad
vivum resecanda videntur. Quae enim is docet, adversario
omnem indolem ac tamquam semina popularis animi deesse,
nullam aliam vim habent, nisi ut, quac de rebus ab illo publice
gestis dicta erant, probabiliora sint. Ad horum igitur firma-
mentum addita sunt. Indicant enim causaS, ex quibus mirum
non sit, Demosthenem tam male rempublicam administrasse.
Quod igitur orator huius loci summam non enumeravit in iis·‚
quae se confirmasse dicit, non obstare videtur, quominus eum
confirmationi adnumeremus. Sed haud scio an etiam magis
placeat haec rei explicatio. Quum enim Aeschines in ἓ 204 dicat:
»μικρά μὲν περὶ τῶν ἰδίων εἷπον“, quid est, quod impediat,

1) X. pag. 32.

