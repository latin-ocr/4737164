21

in magistratibus Demosthenem habendum fuisse. Neque tamen
supervacanea aut molesta et put-ida eiusdem sententiae repetitio
putanda est, sed omnis hic argumentandi modus ad naturam
Graecorum Romanorumque eloquentiae ac quotidianum iudicio-
rum concionumque usum referendus. Nam, quum doctrina
eorum, qui sophistae nominantur, non modo omnem sentiendi
cogitandique rationem, sed etiam morem civilem inprimis Athe-
niensium immutare coepisset, magna copia humilium minutorum· .
qne artificiorum ac tamquam machinarum in consuetudinem iu-
diciorum concionumque irrepebat, quae mox tam tritae erant,
ut vel gravissimi viri iis uti non vererentur, neque ii, qui au-
diebant, magnopere offenderentur. Itaque accusatoris permultum
interesse aequum erat, ut, quaecunque suis argumentis ab ad-
versariis opponi possent, excogitaret, excogitata autem ostenderet
et refutaret, ne illi iis postea uterentur, aut, si tamen uti
auderent, ne iudices caperentur aut aliqua ratione commo-
verentur. Permultum referebat, ut, coacervata copia argumen-
torum, omnia deverticula omnesque latebras adversariis praeci-
deret, ut ii tamquam laqueis irretit-i atque nudi destituti et ab
omni auxilio derelicti inferiorem causam dicere viderentur. Hac
quidem arte inter omnes eminet DemostheneS, sed Aeschines
huic non multum cedit, id quod ex hoc exemplo perspicere licet.
Est autem haec tota argumentatio ad ‘formam quoque refutationis
composita, quum ab iis proficiscatur, quae Aeschines ab adver-
sariis contradictum iri suspicatur. Quae ratio a rhetoribus in
figuras sententiarum refertur et nomine πρόληψις sivo προ-
κατάληψις, Latine praesumtio sive anteoccupatio, appellatur.
Cuius vis igitur haec est, ut argumenta, quibus adversarius in
suam rem uti possit, praeoccupentur simulque illico refutentur ¹).
Iam vero quaeri potest, qua ex causa Aeschines tertium argu-
mentum cum primo non coniunxerit aut in secundo loco collo-
caverit. Etenim apparet, illius sententiam magis ad primi,
quam ad secundi, argumenti similitudinem accedere. Sed in
hoc quoque magna ars Aeschinis laudanda est, quod totam ar-

1) Cf. Volkmann p. 274.

 

