33

vim habere, quam ille fingit. Sed in hoc ipso eius calliditas
cernitur. Quod maxime Aeschines respicere videtur, quum dicit
(§‘35)2 »Καὶ χρήσὸνται τοῦ νόμου μέρει τινὶ κλέπτοντες ‘cr'v
ἀκρόασιν ῠμῶνεε, sive haec verba in iudicio audita, sive postea
inserta sunt. Demosthenem autem, eiusmodi artibus ac fallaciis
uti, omnino religioni non habuisse, huius rei insigne testimonium
afferri potest ex eius oratione contra Timocratem conscripta,
ubi ¹), cuiusdam legis modo recitatae summam repetenS, duo
verba, quae maximi sint momenti, omittit. Quare unus veterum
enarratorum haec adnotat: »ἐκδέχεται - ὁ ῥήτωρ τήν διάνοιαι·
τοῦ νόμου πρός τό αὐτῷ συμφέρον eto« Qua fraude nihil
manifestius est, quum illa omissa verba et apud alio‘s oratores
et apud ipsum Demosthenem in oratione, quam contra Aristo-
cratem conscripsit, ubi eiusdem legis mentio fit2), addita in-
veniantur ³). Sin vero posueris, verba ac sententiam Dionysiacae
legis a Demosthene recte expressam, ab Aeschine detortam esse,
repugnantia huius· cum altera lege exsistit· cuius ab Aeschine
oppositae quuin Demosthenes nullam rationem habeat, rei diffi-
cultas non aliter tolli posse videtur, nisi, utramque legem, etsi
alteri repugnantem, exstitisse ac ratam fuisse, statueris, id quod
sane fieri non potuisse putandum non est. Iam pridem enim
tant-a perturbatio in Atheniensium rempublicam invaserat, ut
talia saepius acciderent. Velut ex Demosthenis oratione contra
Timocratem, qua ille legem ab hoc latam oppugnat canique tot
aliis legibus repugnare docet, conatus leges permiscendi non
inauditos fuisse, elucet. Ac, si idem in eadem oratione levitatem
et licentiam oratorum castigat ⁴), qui singulis fere mensibus
novas leges ferant et antiquas ipsi tollant, in tanta rerum publi-
carum confusione saepius factum esse potest, ut novae leges
sancirentur, quum antiquae et contrariae non abrogarentur.
Neque iniuria haec a Dahmsio ⁵) dicta sunt: ».... in legibus
ferendis abrogandisve nequaquam illa aetate ad praecepta se
adligabant, quae a Solone instituta erant. Iam dudum mala

1) S 59.Ὺ 2) S 85. 3) cf. Schaefer 1, 3493 Dahms, studia Demosthenica.
4) S 142-143. 5) stud. Dem.

⁴ 3

