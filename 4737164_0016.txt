appellet, invehitur, quam in licentiam totius cuiusdam partiS‚ in
malum morem, quem quoddam genus oratorum atque impe--
ratorum in rempublicam induxerit; et hos generatim significat,
modo ,,τινε’ς“ (ξ 1; §3), modo »τινὲς τῶν ῥητόρων“ (ἓ 7), modo
„01¹1 παράνομα γράφοντες“ (ᾗ 7), modo „ot ὑπεναντίως τοῖς
νόμοις καὶ τῷ συμφέροντι τῷ ὑμετέρῳ πολιτευόμεναι( (ἓ 8)
nominans, Ao, si eum, ut oderint et puniant, iudices adhortari
legimuS‚ tamen ab omni animi concitatione vacare videtur, nec
singulos quosdam nominat, quos iudices odisse et punire iubeat,
sed omnes, qui aliquid, quod contra leges sit, rogent, odio et
poena persequendos esse censet.

Prudentissime vero fecit, ut non statim in Demosthenem aut
Ctesiphontem vehementius inveheretur. Nam, quum plerumque
abalienatis animis iudices accusatorem a maledictis et conviciis
exordientem audiant, quia sua eum inimicit-ia aut suarum partium
studio motum accusationem instituisse putant, tum maxime in
hac causa Aeschini caute prospiciendum erat, ne a principio
apertius ostentaret, malitiose contra Demosthenem se accusatio-
nem suscepisse. Quamquam cnim ex pugna apud Chaeroneam
facta ac maxime ex malo eventu belli Lacedaemonii ii, qui Athenis
a Macedonibus stabant, populi conciones sua auctoritate mode-
rabantur, haud pauca signa exstant, coactos et invitos Athenienses
tempori cessisse atque longe abfuisse, ut eos belli pro libertate
Graeciae contra Macedonum insidias suscepti poeniteret, iisque,
qui inprimis illius auctores fuerant, irascerentur. Immo vero
Demosthenem perpetuo favore 01 benevolentia populus amplecte-
batur, et ex illa clade quum alia signa eius voluntatis dederat,
tum paulo antea, quam haec causa acta est, quum Amphictyonum
iudicio illum in quaestionem tradere iussus esset, recusaverat.
Id quod certe probabiliter A. Schaeferus¹) ad illud tempus re-
tulit. Accedit, quod senatus decretum de corona aurea De-
mostheni donanda paulo ante renovatum esse videtur, id quod
maxime Aeschinem movit, ut intermissam accusationem reciperet.
Hoc quoque verisimile esse, idem demonstravit Schaferus ²).

1) Demosthenes u s. Zeit‚ ΙΙΙ, 198. - Demosth. u. 8. Ζ. 111, 207.

