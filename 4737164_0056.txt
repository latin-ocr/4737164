48

 

versus Hesiodi accomodat (ξ 135), noune haec optime comparata
sunt ad iudicum animos iam aliquo dolore permotos eo maiore
odio ac paene quodam horrore perniciosi hominis persuadendos?
Ac, ne spatium iis detur ad se colligendos exque hac animi
affectione expediendOS, causam et originem foederis Thebani ex-
positurus, illum cum iis hominibus comparat, quorum insignis
quaedam improbitas Graecis in proverbio erat, et alias verborum
contumelias iacit. Igitur in eo quoque artificium huius digres-
sionis cernitur, quod non modo iniecta orationi, sed iis, quae
sequuntur, connexa est.

Sententiae autem, quibus Aeschines expositionem rerum
gestarum distinxit, partim narrationibus aut argumentis tam-
quam prooemii loco praecedu11t,-ut attentionem excitent et
praeiudicatas opiniones removeant, qualis ea est, quam de acci-
piendis rationibus in ἓ 59 legimus; partim in mediis illis aut
extremis positae sunt, ut cum quadam gravitate aut vehementia
orationi maiorem fidem et splendorem afferant. Quo ex genere
maxime insignis ea cst, quae forma enthymematis ex pugnantibus,
quod vocant, in ἓ 78 expressa est et probat, qualis quis sit in
vita privata, talem esse etiam publice' quod genus permultum
valere ad persuadendum, auctor est Cornificius ¹). Aliae duae,
in mediis rebus positae, exstant in ἓξ 88 et 99. Ex iis praeterea,
quae argumentum aut narrationem aliquam concludunt, maxime
dignae sunt, quarum mentio fiat, ea, quae de tabulis publicis in
ἕ 75 dicta est, et illud epiphonema, quod in ξ 147 fin. legitur ²).
Quam vim habeant sententiae, recte explicat Cornificius, quum
dicit ³): »Quum ita (i. e. raro) interponentur, multum afferent
ornamenti. Necesse est enim eam comprobet tacitus auditor,
quum ad causam videat accomodari rem certam, ex vita et
moribus sumtam«. Similiter iudicat Aristoteles. Adde, quod
hic idem dicit, sententias patefacere, qua mente quibusque mori-
bus orator sit. Si qua igitur bonam voluntatem exprimat, eandem
indicare, eum, a quo enuntiata sit, bonum hominem esse videri ⁴).

1) IV, 18, 26. 2) cf. Quinct. VIII, 5, 11 et Volkm. p. 254. 3) IV,
17, 25. 4) rhet. ΙΙ, 21 sub fin. Volkm. 1. c.

