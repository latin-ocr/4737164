60

satur igitur hic oratio in eo, quod ,,ἥθος“ vocant3 neque vero
nonnullis aliis locis huius extremae partis orator praetermisit,
quin sententias admisceret, quae ad benevolentiam iudicum in
se tenendam atque augendam accomodatae essent. Ita dicit in
ξ 252, aegre ac gravate se calamitatum, quibus civitas afflicta
sit, recordari, et in §191 praedicat, patrem suum omnium civi-
tatis molestiarum participem fuisse easque sibi saepe persequutum
esse. Sed, ut ad propositum locum nos referamuS, plane ex
natura ac lege perorationiS, quae oratorem, praesertim si accuset,
in mitibus affectibus latius vagari, vetat, Aeschines lene et
moderatum dicendi genus cum vehementi ita permiscuit, ut multo
minus se contra adversarii criminationes defendere, quam ipse
hic quoque illum asperrimis conviciis obruere voluisse videatur.

criminationibus adversarii provisis repulsisque, mirum fore,
exponit, si iudices accusationem reprobaturi sint (ς 230) ¹).
Nam primum nihil unquam rogatum esse, quod magis legibus
repugnet3 deinde eum, qui rogaverit, propter turpem vitam poena
dignum esse3 tum civitati futurum esse dedecori, si Demosthenes
coronam accipiat· cuius rationis vim ut augeat, exquisita calli-
ditate Demosthenem cum Thersite illo Homerico comparat (g 231).
Quo quum nihil deformiuS, nihil maledicentiuS‚ nihil nequius a
Graecis hominibus cogitaretur, consentaneum erat, vel nolentes
iudicum animos eius horrore perfundi, qui' illius similis esse
fingeretur. — Porro edocet iudiceS, si absolvant Ctesiphontem,
professuros esse, civitatem a fortuna, a qua tamen semper se ”
adiuvari ipsa glorietur, derelictam esse, a Demosthene vero
beneficia accepisse'praeterea absurdum esse, quum alios, pretio
corruptOS, si convicti sint, condemnare soleant, eum, quem mer-
cede conductum rempublicam administrasse omnes sciant, corona
decorare (ς’ 232- 233). Atque haec, quidem leviter attingit,
paulo fusius versatur in iis, quae sequuntur (ξ) 234-235). Ibi
ostendit, Athenienses, si honoribus exornent homines indignos
eosque, qui contra leges ac per dolum perficiant, sibi ipsos

1) Quae in §S 228 et 229 leguntur, omittimus, quia haec in iudicio
non csse (licta apparet.

